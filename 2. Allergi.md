# $${\color{#005156}{\textbf{\Huge{A L L E R G I}}}}$$

Allergiske sygdomme omfatter
1. Atopisk dermatitis (prurigo Besnier, børneeksem)
2. Urticaria
3. Fødevare-, insekt- og lægemiddelallergi
4. Astma
5. Allergisk rhinokonjunktivitis (høfeber)
6. Lægemiddeloverfølsomhed
7. Insektallergi

> [!NOTE]
> Alt er på DANSK, så læs i OneNote!

Allergiske sygdomme hos børn
- Hyppig årsag til konsultationer hos e.l. og hospitalsindlæggelser
- Anafylaktisk shock og status astmaticus kan forårsage dødsfald
- Epidemiologi:
	• 30-40% af danske børn har / har haft børneeksem, astma og/eller høfeber
	• 6-8% af danske børn har / har haft fødevareallergi
	• Incidensen i I-lande har været stigende gn. de sidste dekader
- Mekanismer:
	• I de første leveår eksponeres børn for uspecifikke antigener fra omgivelserne, som stimulerer immunsystemet
	• Hos genetisk disponerede kan dette føre til et abnormt immunrespons (= allergisk sensibilisering) → IgE dannes mod almindelige allergener fra fx fødevarer & pollen
	• Efterfølgende eksponering for disse allergener kan medføre allergiske symptomer
	1) IgE-medierede:
		a) Straksreaktioner:
			• De alvorligste
			• Opstår inden for få min. efter eksponering
			• Mastceller frigør mediatorer → urticaria, angioødem, bronkospasme, GI-symptomer eller anafylaktisk shock
		b) Senreaktioner:
			• Opstår efter 4-6 timer
			• Eosinofile granulocytter og andre mediatorer end histamin
			• Symptomer i form af fx astma eller eksem
	2) Ikke-IgE-medierede: 
		• Fx cellemedieret reaktion (type IV)
		• Forårsages af vævsskade pga. lokalt inflammatorisk respons
		• Opstår timer til dage efter eksponering
		• Kan fx være kontakteksem
- Arvelig disposition:
	• Børn med en 1. gradsslægtning med astma, høfeber eller atopisk dermatitis har større risiko for at udvikle allergi (= atopi)
	• Risikoen er >60%, hvis begge forældre er afficerede
- Hygiejnehypotesen:
	• Mulig forklaring på, hvorfor forbedret hygiejne og forbedrede levevilkår er associeret med en stigning i incidensen af allergiske sygdomme
	• Forhøjet levestandard → nedsat eksponering for mikrobielle og miljøallergener tidligt i barndom → abnorm modning af immunapparatet → øget risiko for allergi 
	• Er stadig omdiskuteret, og der er enighed om, at hypotesen ikke alene kan forklare den rapporterede stigning i incidensen 
	• Stigningen skyldes multifaktorielle forhold forbundet med moderne livsstil
- Alder ved symptomdebut:
	• Allergiske sygdomme udvikles typisk i en bestemt rækkefølge sv.t. den tidsmæssige udsættelse for allergener fra forskellige kilder (dvs. først fødevareallergener, så indendørs- og til sidst udendørsallergener)
	• Karakteristisk, at
		○ atopisk dermatitis og fødevareallergi debuterer hos småbørn (< 1 år)
		○ astma og høfeber typisk debuterer i førskolealderen eller senere
	• Børn med atopisk dermatitis og/eller fødevareallergi i de første leveår har en større risiko for at udvikle astma og rhinokonjunktivitis senere i barndommen
	• Nogle symptomer forsvinder således og erstattes af andre (allergisk march)
	• Der er ikke en kausal sammenhæng ml. de forskellige manifestationer, men en fælles genetisk baggrund
- Forebyggelse:
	• Manipulation af omgivelser (diætrestriktion hos moderen under graviditet eller amning, probiotika, kosttilskud) har ikke effekt 
	• Hvis allergidisponerede børn (1. gradsslætninge) udelukkende ammes de første 4-6 mdr., er der en vis forebyggende effekt på især komælksallergi
	• Hvis der ikke er mulighed for ernæring udelukkende ved amning til allergi-disponerede, kan hypoallergen modermælkserstatning anvendes de første 4 mdr.
	• Endvidere bør alle børn (uanset allergidisposition eller ej) undgå eksponering for tobaksrøg både intrauterint og postnatalt
- Indikation for udredning:
	• Børn < 3-4 år:
		○ persisterende astmatiske symptomer
		○ symptomer fra flere organsystemer (luftveje, mave-tarm og hud)
		○ svære, persisterende enkeltmanifestationer (inkl. svær atopisk dermatitis)
		(ved intermitterende atopisk dermatitis alene er der sjældent indikation)
	• Børn ≥ 3-4 år:
		○ persisterende astma
		○ mistanke om fødevareallergi
		○ allergisk rhinokonjunktivitis 
		○ penicillin- og evt. insektallergi
		mhp. stillingtagen til evt. allergielimination og/eller AIT
- Diagnostik:
	• Hudpriktest:
		○ påviser IgE-medieret reaktion over for et allergen
		○ positiv ved kvadel med diameter min. 3 mm større end kontrollen
		○ ingen nedre aldersgrænse
		○ hos småbørn < 2 år ses af og til mindre reaktioner, og der er også større risiko for falsk negative resultater (husk ingen antihistamin 3 dage inden!)
	• Specifik IgE i serum (RAST):
		○ anvendes, når specifikt niveau ønskes og/eller tænkes fulgt over tid
		○ anbefales altid før sanering, provokationer eller specifik beh. 
		○ har ingen nedre aldersgrænse
		○ er uafhængig af samtidig indtag af antihistamin
		○ er i visse tilfælde mere sensitiv end priktest, men ikke mere specifik
	• Histamin-release-test:
		○ også en IgE-baseret test
		○ tilsætning af allergen til en blodprøve fra pt. fører til krydsbinding af specifik IgE til overfladen af basofile granulocytter → histamin frigives og måles
		○ relevant, hvis der ikke findes en RAST for det mistænkte allergen (fx fødevarer, miljøprøver og medikamenter)
	• Elimination: 
		○ afdækker både IgE- og ikke-IgE-medierede reaktioner
		○ kan fx bruges ved mistanke om fødevareallergi
	• Kontrolleret provokation:
		○ guldstandard til at påvise fødevareallergi
		○ endvidere i tvivlstilfælde ved fx pollenallergi før stillingtagen til AIT
- Behandling:
	• Allergenelimination :
		○ mest rationelle metode, når et specifikt allergen er identificeret 
		○ fx fødevare-, pelsdyrs- og evt. husstøvmideallergi
	• Allergenspecifik immunterapi:
		○ allergivaccination, AIT
		○ kan overvejes ved astma og rhinokonjunktivitis, påvist sensibilisering og sikker sammenhæng med eksponering
		○ er mulig ved allergi mod pollen (birk og græs), pelsdyr (kat) og husstøvmider
		○ kan også anvendes til børn med anafylaksi efter bi- eller hvepsestik
		○ subkutan injektion af allergen:
			§ først meget lave doser
			§ titreres op til vedligeholdelsesdosis i løbet af 12-16 uger
			§ efterfølges af vedligeholdelsesinjektion hver 6-8. uge i 3-5 år
			§ effekten kan vare i flere år, efter beh. er afsluttet
		○ sublingual immunterapi:
			§ tablet under tungen mod græsallergi
			§ skal tages hver dag i 3 mdr.
			§ effekten forventes at være sammenlignelig med s.c. immunterapi, og risikoen for systemisk allergisk reaktion er mindre
- Prognose:
	• Generelt god prognose for børn med atopisk dermatitis og fødevareallergi over for mælk og æg, idet remission ses hos de fleste inden 3-årsalderen
	• Derimod er prognosen ved andre former for fødevareallergi (fx nødder, fisk og skaldyr) + inhalationsallergi (astma og høfeber) meget dårligere, og størstedelen vil fortsat have symptomer i voksenalderen
